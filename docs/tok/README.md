# Style guide Toki Pona (tok)

toki! lipu ni li pana e nasin pona tawa ante toki sina. sina kepeken ni la, o
kepeken [General Mozilla L10n Style Guide](../mozilla_general/) kin. ante toki
ale pi ilo Mosila li kepeken nasin tan lipu ni.

sina wile e sona la, o lukin:

* [Mozilla Wiki](https://wiki.mozilla.org/L10n:Teams:tok)
* [Pontoon](https://pontoon.mozilla.org/tok/)
* [Discord](https://discord.gg/Ta2pvBeuRY)

jan pi toki pona li lon ale ni.

## nasin toki en nasin pu

ante toki sina la, ni li suli nanpa wan: jan ale o ken sona e toki.

tan ni la o kepeken nasin pu taso lon ante toki sina. jan mute li kepeken nasin
ante. taso, jan mute li sona e nasin pu. jan ale o sona e ante toki ni la, nasin
pu li suli, li pona nanpa wan. ni la, nasin pu li suli, li pona nanpa wan.

[nasin ni](https://github.com/kilipan/nasin-toki) kin li pona. jan mute li sona
e ona. lipu ni li pona tawa nasin pu.

ku la, nasin pu li ante lili. tan ni la, o sona e ante tan ku. o kepeken ante
tan ku.

## nasin sona

### nasin pi tenpo suno

sina toki e tenpo suno wan la, o kepeken nasin ni:

* YYYY-MM-DD

anu nasin ni:

* tenpo sike #YYYY, tenpo mun #MM, tenpo suno #DD
* sike #YYYY, mun #MM, suno #DD

### nasin pi tenpo lili

sina toki e tenpo lili la, o kepeken nasin ni:

* HH:MM:SS

### nasin nanpa

sina toki e nanpa lili la, o kepeken nasin pu:

* ijo wan
* ijo tu
* ijo tu wan
* ijo tu tu
* ijo luka
* ijo luka wan
* ...

sina toki e nanpa suli la, o kepeken nasin nanpa Arabic:

* ijo 233
* ijo 29
* ijo 45,123,765,233
* ijo 1,784

ni li pona kin:

* ijo 45123765233
* ijo 1784

nanpa ijo li suli ala la, o kepeken nasin ni:

* ijo mute

### nanpa pi ilo toki

nanpa pi ilo toki li sama lukin ni:

> `(###) ###-####`

ona li jo e sitelen sike lon kulupu nanpa wan. kulupu nanpa tu en kulupu nanpa
tu wan li wan tan sitelen palisa.

## nasin sona pi toki pona

### nimi pona

o kepeken nimi pu taso.

sina wile kepeken nimi ku suli la, o toki tawa jan lon ilo Discord

nimi ku ante la, o ni kin. taso, nimi ku ante li ken ike. sina kepeken nasin pu
la, ante toki sina li pona.

sina sona ala e tan nimi la, o lukin e [lipu
Linku](https://lipu-linku.github.io/). ona li jo e tan pi nimi ale.

### nimi pi toki ante

toki pona la, o kepeken ala e sitelen suli lon nimi pi toki pona. sina kepeken
nimi pi toki ante, kepeken nimi ijo, kepeken nimi jan la, sitelen wan ona li
suli. o lukin:

* ma Asija (Asia)
* ma Elopa (Europe)
* toki Inli (English)
* toki Kanse (Français)
* toki Nijon (日本語)

toki pona taso la, ni:

* ilo sona
* ma pona
* toki pona

suli la, nimi pi toki pona ala li ante lon toki pona. taso, nimi ante li ken
pakala, li ken pana ala e sona tan ante ni. pona la, o kepeken nasin ni:

nimi ma en nimi toki la, o kepeken nasin pi toki pona:

* ma Epanja (España)
* ma Nijon (日本)
* ma suli Elopa (Europa)
* ma tomo Towano (Toronto)
* toki Epanja (Español)
* toki Inli (English)
* toki Nijon (日本語)

nimi pi toki ante li jo ala e nimi pi toki pona la, o toki tawa jan ale lon ilo
Discord.

nimi ilo en nimi pi kulupu pali la, o kepeken nasin pi toki pona ala:

* ilo Common Voice
* ilo Mozilla
* ilo Pontoon
* kulupu Mozilla
* lipu Wikipedia

sina ante e ni kepeken nasin pi toki pona la, ken la nimi ona li pakala. kin
la, toki ante li ante ala e nimi ni.

## nasin pi ante toki

o lukin e lipu [General Mozilla L10n Style Guide](../mozilla_general/).
